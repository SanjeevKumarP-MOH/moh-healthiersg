---
title: Soalan Lazim
permalink: /faq-ml
description: ""
---
Click here for [English](/faq), [Chinese](/faq-cn), [Tamil](/faq-ta)

#### **Penglibatan Masyarakat**

**1. 	Kami ingin menyumbang kepada strategi SG Yang Lebih Sihat untuk memberikan penjagaan yang lebih selaras. Bagaimana kami boleh mendaftar?**

Perspektif dan pandangan anda adalah kunci untuk membantu kami membentuk strategi SG Yang Lebih Sihat dan kesihatan negara kami – untuk diri anda sendiri, orang tersayang, dan generasi akan datang.

Anda boleh menyumbang pandangan anda mengenai SG Yang Lebih Sihat melalui tinjauan dalam talian kami [di sini](https://form.gov.sg/#!/6254f4af045bce0012fc5a8b).

Anda juga boleh [mendaftar minat](https://go.gov.sg/hsginterest) anda untuk menyertai Perbualan SG Yang Lebih Sihat kami. Your perspectives and views are key to helping us shape the Healthier SG strategy and the health of our nation – for yourself, your loved ones, and future generations. 

Nantikan kemas kini melalui [Facebook](https://www.facebook.com/sghealthministry),  [Twitter](https://twitter.com/sporeMOH), [Instagram](https://www.instagram.com/moh_singapore/), [Telegram](https://t.me/MOHsingapore), [YouTube](https://www.youtube.com/user/MOHSingapore)
#### **Ekosistem**
**2. Berkenaan dengan pendaftaran penjagaan utama, apakah beberapa langkah kesihatan pencegahan yang disertakan?**

Setiap individu akan berjumpa dengan doktor keluarga mereka untuk lawatan pertama selepas pendaftaran dan membincangkan langkah-langkah kesihatan pencegahan yang berkaitan. Ini boleh merangkumi saranan mengenai pemeriksaan dan vaksinasi yang disyorkan di peringkat nasional dan meningkatkan aktiviti fizikal serta menambah baik diet. 

#### **Pendaftaran**

**3. Apa itu SG Yang Lebih Sihat? Bagaimanakah akan SG Yang Lebih Sihat membantu saya?**

SG Yang Lebih Sihat memberi tumpuan dalam menyokong anda untuk membina hubungan jangka panjang dengan doktor keluarga biasa dan untuk mengambil langkah bagi kesihatan yang lebih baik untuk diri anda sendiri. Kajian telah menunjukkan bahawa orang yang berjumpa dengan seorang doktor keluarga secara konsisten, secara amnya lebih sihat dan kurang dimasukkan ke hospital serta bahagian kecemasan.

Kluster kesihatan yang berkaitan akan bekerjasama dengan doktor keluarga anda untuk menyokong anda, seperti melalui peringatan berkala dan janji temu untuk pemeriksaan kesihatan dan vaksinasi yang disyorkan di peringkat nasional, penglibatan dengan kerja masyarakat atau kumpulan sokongan rakan sebaya dan penjagaan yang lebih selaras merentasi penyedia yang berbeza.

Di bawah SG Yang Lebih Sihat, kami berharap untuk melampaui dari penjagaan transaksional di mana anda hanya menerima rawatan untuk aduan yang anda kemukakan, kepada penjagaan holistik yang disokong oleh doktor keluarga anda, kluster dan penyedia penjagaan lain.

**4. Bilakah program pendaftaran nasional akan dilancarkan?**

Kementerian Kesihatan sedang berunding dengan pihak berkepentingan utama termasuk orang ramai dan pengamal perubatan, sebelum memuktamadkan butiran, dan akan berkongsi butiran lanjut dalam Kertas Putih.


**5.	Adik beradik, ibu bapa dan saya tinggal di bahagian yang berlainan di pulau. Bagaimanakah kami memutuskan pengamal perubatan mana yang hendak didaftarkan?**

Di bawah SG Yang Lebih Sihat anda akan mempunyai pilihan bebas untuk mendaftar dengan pengamal perubatan/klinik pilihan anda. Ini boleh bermakna GP yang lebih jauh dari rumah anda.

**6.	Jika saya mendaftar dengan seorang doktor di bawah SG Yang Lebih Sihat, bolehkah saya berjumpa doktor lain? Adakah saya masih boleh menggunakan CHAS/Medisave dengan doktor lain?**

Anda akan digalakkan untuk melawat klinik berdaftar anda untuk semua keperluan perubatan anda untuk kesinambungan penjagaan, sejauh mingkin. Sekiranya ada keperluan untuk melawat doktor lain, anda juga boleh berbuat demikian.

Manfaat CHAS semasa masih boleh didapati di semua klinik CHAS, termasuk yang anda tidak mendaftar.