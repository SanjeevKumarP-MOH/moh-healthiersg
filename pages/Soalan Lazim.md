---
title: Soalan Lazim
permalink: /faq-ml
description: ""
---
Click here for [English](/faq), [Chinese](/faq-cn), [Tamil](/faq-ta)

#### **Penglibatan Masyarakat**

**1. 	Kami ingin menyumbang kepada strategi SG Yang Lebih Sihat untuk menyediakan penjagaan yang lebih terselaras. Bagaimanakah kami boleh mendaftar?**

Perspektif dan pandangan anda adalah penting untuk membantu kami membentuk strategi SG Yang Lebih Sihat dan tahap kesihatan negara kita â€“ untuk diri anda sendiri, orang  yang anda sayangi, dan generasi akan datang.

Anda boleh menyumbang pandangan anda mengenai SG Yang Lebih Sihat melalui tinjauan dalam talian kami [di sini](https://form.gov.sg/#!/6254f4af045bce0012fc5a8b).

Anda juga boleh [mendaftarkan minat](https://go.gov.sg/hsginterest) anda untuk menyertai perbincangan mengenai SG Yang Lebih Sihat kami. Dalam jangka masa panjang, sebagai sebahagian daripada usaha SG Yang Lebih Sihat ini, kami berharap inisiatif-inisiatif yang bermula daripada masyarakat boleh membentuk sebahagian daripada landskap sokongan bagi khidmat-khidmat dalam masyarakat yang boleh menggalakkan anda untuk menjaga kesihatan anda. Kami akan berusaha mewujudkan peluang-peluang untuk berbuat demikian di pelbagai peringkat melalui kelompok-kelompok penjagaan kesihatan kami.

Ikuti perkembangan lanjut melalui [Facebook](https://www.facebook.com/sghealthministry),  [Twitter](https://twitter.com/sporeMOH), [Instagram](https://www.instagram.com/moh_singapore/), [Telegram](https://t.me/MOHsingapore), [YouTube](https://www.youtube.com/user/MOHSingapore)
#### **Ekosistem**
**2. Apakah skop langkah-langkah mencegah masalah kesihatan dalam pendaftaran dan penjagaan asas?**

Setiap individu akan berjumpa  doktor keluarga mereka untuk lawatan pertama selepas pendaftaran dan membincangkan langkah-langkah pencegahan yang relevan untuk menjaga kesiahatan. Ini boleh terdiri daripada saranan-saranan mengenai pemeriksaan dan vaksinasi yang disyorkan di peringkat nasional serta meningkatkan aktiviti fizikal dan memperbaiki makanan. 

#### **Pendaftaran**

**3. Apakah itu SG Yang Lebih Sihat? Bagaimana SG Yang Lebih Sihat  akan membantu saya?**

SG Yang Lebih Sihat memberi tumpuan kepada usaha menyokong anda menjalin hubungan jangka panjang dengan doktor keluarga yang tetap dan mengambil langkah-langkah bagi kesihatan yang lebih baik untuk diri anda sendiri. Kajian telah menunjukkan bahawa mereka  yang mengunjungi doktor keluarga secara konsisten, secara amnya lebih sihat dan kurang dimasukkan ke hospital serta jabatan kecemasan.

Kelompok kesihatan yang relevan akan bekerjasama dengan doktor keluarga anda untuk menyokong anda, seperti melalui peringatan dan janji temu secara tetap untuk pemeriksaan kesihatan dan vaksinasi yang disyorkan di peringkat nasional, menghubungkan anda dengan kumpulan-kumpulan yang berminat dalam masyarakat atau kumpulan-kumpulan sokongan rakan sebaya  dan penjagaan menyeluruh yang lebih terselaras merentasi penyedia khidmat yang berbeza.

Di bawah SG Yang Lebih Sihat, kami berharap untuk beralih daripada menyediakan penjagaan yang berbentuk urus niaga di mana anda hanya menerima rawatan untuk masalah kesihatan yang anda alami, kepada penjagaan yang menyeluruh yang disokong oleh doktor keluarga anda, kelompok dan para penyedia penjagaan yang lain.

**4. Bilakah program pendaftaran nasional akan dilancarkan?**

Kementerian Kesihatan sedang berunding dengan  pihak berkepentingan utama termasuk masyarakat umum dan doktor-doktor swasta (GP), sebelum memuktamadkan butiran, dan  akan berkongsi butiran lanjut dalam Kertas Putih.

**5. Saya, adik-beradik dan ibu bapa saya menetap di kawasan-kawasan yang berbeza di Singapura. Bagaimanakah kami memutuskan untuk mendaftar dengan doktor swasta (GP) yang mana?**

Di bawah SG Yang Lebih Sihat, anda  bebas memilih doktor swasta (GP) atau klinik pilihan anda. Ini bermakna anda boleh memilih GP yang terletak lebih jauh dari rumah anda. 

**6.	6.	Jika saya mendaftar dengan seorang doktor di bawah SG Yang Lebih Sihat, adakah saya masih boleh mengunjungi doktor-doktor lain? Adakah saya masih boleh menggunakan CHAS/Medisave apabila mengunjungi doktor-doktor lain**

Anda digalakkan untuk pergi ke klinik di mana  anda telah mendaftar untuk semua keperluan perubatan anda bagi memastikan kesinambungan penjagaan, seberapa boleh. Anda dibenarkan untuk mengunjungi doktor lain sekiranya ada keperluan. 

Faedah-faedah CHAS yang sedia ada masih boleh digunakan di semua klinik CHAS, termasuk di klinik-klinik di mana anda tidak mendaftar. 